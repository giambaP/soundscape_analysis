\newgeometry{
	left=2.5cm,         % Margine sinistro uguale al destro
	right=2.5cm,        % Margine destro
	top=2.5cm,
	bottom=2.5cm,
	bindingoffset=0cm   % Nessun offset di rilegatura per la prima pagina
}


\begin{abstract}
Il seguente studio si colloca nell’ambito della Pattern Recognition e del Machine Learning, in
particolare alla sua applicazione nell’analisi di soundscape. Per soundscape si intende
l’ambiente sonoro composto da suoni naturali e artificiali, relativi ad uno specifico luogo
geografico.

L’analisi si propone di caratterizzare soundscapes mediante tecniche di classificazione, i.e.
metodi in grado di assegnare un oggetto ad un insieme predefinito di categorie.

E’ stata implementata una pipeline di Pattern Recognition. Il segnale audio è stato
caratterizzato attraverso classiche tecniche d’estrazione delle features - o caratteristiche (ad
esempio features legate al contenuto spettrale, alla forma, o al timbro). Mediante tecniche di
classificazione si è provato a misurare la capacità discriminativa di queste caratteristiche per
classificare diverse categorie, come ad esempio il giorno dalla notte oppure la presenza o
assenza di un temporale.

Sulla base di questo studio, in una fase successiva si è effettuata un'analisi esplorativa
mediante algoritmi di anomaly detection (algoritmi in grado di evidenziare pattern anomali)
per inferire informazioni e analizzare eventuali singolari pattern emersi.

La pipeline proposta è stata testata su dati raccolti in ambito di un monitoraggio acustico
nella Riserva Naturale Los Yátaros, nel dipartimento di Boyacá in Colombia. La riserva
presenta una biodiversità acustica molto particolare.

I risultati ottenuti sono incoraggianti e il loro contributo potrà migliorare la conoscenza nello
studio acustico degli ecosistemi.

\end{abstract}

\restoregeometry